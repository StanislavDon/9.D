
Главно меню

УикипедияСвободната енциклопедия
Търсене в Уикипедия
Търсене
Създаване на сметка
Влизане

Лични инструменти
Съдържание скриване
Начало
География
История
Население
Климат
Икономика
Превключване на подраздел Икономика
Транспорт
Култура
Звания
Побратимени градове
Сътрудничество
Външни препратки
Източници
Добре дошли в Уикипедия! Можете не само да четете тази статия, но също така и да я редактирате и подобрите.
Владивосток

Статия
Беседа
Преглед
Редактиране
Редактиране на кода
История

Инструменти
Облик скриване
Текст

Малък

Стандартен

Голям
Ширина

Стандартен

Широк
Координати: 43.115° с. ш. 131.885278° и. д. | 
Владивосток
Владивосток
— град —
Знаме      Герб

Русия43.115° с. ш. 131.8853° и. д.Владивосток
РусияПриморски край
Страна	 Русия
Федерален субект	Приморски край
Район	Владивостокски
Площ	331,16 km²
Надм. височина	8 m
Население	591 628 души (2024)
1787 души/km²
Кмет	Константин Шестаков
Основаване	1860 г.
Първо споменаване	20 юни 1860 г. (стар стил)
Град от	1880 г.
Пощенски код	690xxx
Телефонен код	+7 423
МПС код	25, 125
Часова зона	UTC+10:00
Официален сайт	www.vlc.ru
Владивосток в Общомедия
Владивосто́к (на руски: Владивосток) е град в Русия, разположен на тихоокеанското крайбрежие, от двете страни на залива Златен рог.[1] Градът е административен център на Приморския край и най-голямото руско пристанище на Тихия океан. Има население от 604 901 жители към 2018 г.,[2] а в градската му агломерация живеят 811 525 души.

География
Владивосток е разположен на брега на Японско море, на полуостров Муравьов-Амурски, на северната ширина на Варна. Градът е най-важният руски град, що се отнася до достъпа до Азиатско-тихоокеанския регион. Свързан е с централна Русия посредством железопътен, автомобилен и въздушен транспорт. В границите на града влизат островите Руски, Попов, Рейнеке и Рикорд, както и редица малки ненаселени острови. Проливът Източен Босфор свързва Амурския и Усурийския залив.[3]

Градът се простира на площ от 625 km² и има население от около 615 хиляди жители (2013).[3]

История

Владивосток през 1910-те.

Владивосток през 1982 г.

Улица във Владивосток, 2005 г.
Според древни китайски източници бреговете около мястото на днешния град са били гъсто населени. На картите от времето на династията Юан (1271 – 1368) на мястото на Владивосток се е намирал град Юнминчън (на китайски: 永明城, на пинин: Yǒngmíngchéng), чието име означава „град на вечната светлина“. Това се потвърждава и от многото археологически находки. Според древнокитайските летописи тази територия е обезлюдена след войните между Китай и Корея. С Нерчинския договор от 1689 г. територията на днешния Приморски край влиза в границите на Китай. През 1858 г. територията е присъединена към Руската империя с подписването на Айгунския договор.

На 2 юли 1860 г. на мястото на днешния град е разположен военен лагер. През 1875 г. във Владивосток е въведено „градско положение“, а през 1880 г. Владивосток получава статут на град.[3] През 1879 г. е пусната в експлоатация параходна линия, свързваща Владивосток със Санкт Петербург и Одеса. През 1888 г. градът става административен център на Приморска област. През 1897 г. е свързан с Хабаровск чрез железопътна линия, а през 1903 г. вече има пряка железница и до Москва – Транссибирската магистрала. По това време основният поминък на жителите на Владивосток е търговията и корабоплаването. Градът се превръща в организационен център на експедициите на руските пътешественици и учени като Николай Пржевалски, Владимир Арсениев, Степан Макаров и др.[4] През 1920 г. градът влиза в състава на Далекоизточната република, а през 1922 г. – в РСФСР. От 1938 г. е административен център на Приморски край.[4]

По времето на Втората световна война градът е важен транспортен възел за получаване на стоки от Съюзниците, а хиляди граждани на града са изпратени на фронта.[5] В периода 1939 – 1943 г. близо до града е разположен лагер на ГУЛАГ – „Владлаг“.[6] През 1952 г. Владивосток е затворен за свободни посещения за чужденци.[7] В следващите години икономиката на града се преориентира към корабостроенето и риболова. През 1962 г. е пуснат в експлоатация фуникулер, а от 1965 г. градът вече разполага с тролейбусен транспорт.[5] На 20 септември 1991 г. президентът Борис Елцин подписва указ, разрешаващ посещенията на Владивосток от чужденци.[8]

Население
Население по години
1897	1923	1926[9]	1931[4]	1939[10]	1956	1959[11]
28 933	98 900	108 000	140 000	206 432	265 000	290 608
1962	1967	1970[12]	1973	1976[13]	1979[14]	1982
325 000	397 000	440 889	481 000	521 000	549 789	576 000
1986[13]	1989[15]	1990	1991[13]	1993[13]	1995[16]	1997
607 000	633 838	640 000	648 000	643 000	629 000	623 000
1999	2001[16]	2003[4]	2005	2007	2008	2009[17]
610 000	598 600	594 700	586 800	580 800	578 800	578 619
2010	2011	2012	2013	2014	2015	2016[2]
592 034	592 100	597 476	600 378	603 244	604 602	606 653
Климат
Летата са топли и влажни. Есените и зимите са слънчеви. Климатът е белязан от близостта до море и планини. Средната температура на въздуха е 18 °C през лятото и -13 °C през зимата. През лятото температурата на водата достига 21 °C.[3]

[Скриване]  Климатични данни за Владивосток 
Месеци	яну.	фев.	март	апр.	май	юни	юли	авг.	сеп.	окт.	ное.	дек.	Годишно
Абсолютни максимални температури (°C)	5,0	9,9	15,2	22,7	29,5	31,8	33,6	33,0	30,0	23,4	17,5	9,4	33,6
Средни максимални температури (°C)	−8,1	−4,2	2,2	9,9	14,8	17,8	21,1	23,2	19,8	12,9	3,1	−5,1	9,0
Средни температури (°C)	−12,3	−8,4	−1,9	5,1	9,8	13,6	17,6	19,8	16,0	8,9	−0,9	−9,1	4,9
Средни минимални температури (°C)	−15,4	−11,6	−4,9	2,0	6,7	11,1	15,6	17,7	13,1	5,9	−3,8	−11,9	2,0
Абсолютни минимални температури (°C)	−31,4	−28,9	−22	−8,1	−0,8	3,7	8,8	10,1	2,2	−9,7	−23	−28,1	−31,4
Средни месечни валежи (mm)	14	15	27	48	81	110	164	156	119	59	29	18	840
Брой на дъждовните дни	0	0.1	1	11	20	22	22	20	14	11	3	0.4	125
Източник: Погода и Климат[18]
Икономика

Военни кораби в залива Златен рог.

Златният мост, преминаващ над залива Златен рог.

Международно летище „Владивосток“.

Тихоокеанското висше военноморско училище.
Владивосток е връзка между Транссибирската магистрала и тихоокеанските морски пътища. Вносът от Япония, Китай, Южна Корея, САЩ и Югоизточна Азия минава оттук. Най-силно развитият отрасъл е риболовът. Развито е и машиностроенето – корабостроене и кораборемонт. Произвеждат се и японски автомобили. Градът е и основен пункт за базиране на руския тихоокеански флот.

Транспорт
Освен крайна точка на Транссибирската магистрала и важно тихоокеанско пристанище, Владивосток е основен въздушен възел в Приморски край. Международно летище „Владивосток“ обслужва пътнически полети до различни страни в Азия, както и вътрешни линии.[19]

Общественият транспорт е представен главно от автобуси, но също има и тролейбуси, трамваи, фуникулер и морски катери.

Култура
Владивосток е европейски град в културно отношение, въпреки че се намира в Азия. Това е видимо от градския пейзаж.[3] Открити са десетки културни учреждения: музеи, театри, художествени галерии, киносалони, филхармонии и пр. Има и много образователни центрове за изкуства. Тук се намира и Далекоизточният държавен институт по изкуства.[20]

Звания
На 4 ноември 2010 г. Владивосток получава почетното звание „Град на военната слава“ (на руски: „Город воинской славы“).[3]

Побратимени градове
 Акита, Япония – от 29 юни 1992 г.
 Владикавказ, Северна Осетия
 Далян, Китай
 Джуно, САЩ
 Кота-Кинабалу, Малайзия
 Манта, Еквадор
 Ниигата, Япония
 Пусан, Република Корея
 Сан Диего, САЩ
 Такома, САЩ
 Тояма, Япония
 Уънсан, Северна Корея
 Хакодате, Япония
Сътрудничество
 Чанчун, Китай
 Шанхай, Китай
 Янтай, Китай
Външни препратки
Официален сайт на градската администрация на Владивосток Архив на оригинала от 2010-11-13 в Wayback Machine.
VL.ru – Владивосток в интернет Архив на оригинала от 2007-02-14 в Wayback Machine.
primorye.ru Архив на оригинала от 2007-04-30 в Wayback Machine.. Карти за времето и снимки от сателит
Източници
 Владивосто́к // Голяма руска енциклопедия. Издателство „Голяма руска енциклопедия“, 2018. Архивиран от оригинала на 2019-06-07. Посетен на 7 юни 2019. (на руски)
 ((ru)) Приморский край. Оценка численности постоянного населения на 1 января
 О Владивостоке // www.vlc.ru, официален уебсайт на Владивосток. Администрация на Владивосток. Архивиран от оригинала на 2013-10-31. Посетен на 1 септември 2013. (на руски)
 ((ru)) Народная энциклопедия „Мой город“. Владивосток (Приморский край)
 ((ru)) История Владивостока Архив на оригинала от 2017-02-02 в Wayback Machine.
 ((ru)) Система исправительно-трудовых лагерей в СССР
 ((ru)) Закрытый на 40 лет Владивосток: штамп ЗП в паспорте, фарцовка и фальшивые портовики
 ((ru)) Об открытии г. Владивостока для посещения иностранными гражданами
 ((ru)) Российский статистический ежегодник. 2011 г. Архив на оригинала от 2016-11-28 в Wayback Machine.
 ((ru)) Всесоюзная перепись населения 1939 года.
 ((ru)) Всесоюзная перепись населения 1959 года.
 ((ru)) Всесоюзная перепись населения 1970 года.
 ((ru)) Российский статистический ежегодник. 1994 Архив на оригинала от 2016-06-24 в Wayback Machine.
 ((ru)) Всесоюзная перепись населения 1979 года.
 ((ru)) Всесоюзная перепись населения 1989 года.
 ((ru)) Российский статистический ежегодник. Госкомстат, Москва, 2001 Архив на оригинала от 2014-11-16 в Wayback Machine.
 ((ru)) Численность постоянного населения Российской Федерации по городам, посёлкам городского типа и районам на 1 января 2009 года.
 Pogoda.ru.net // Посетен на 19 юни 2013. (на руски)
 ((ru)) Расписание | Международный аэропорт Владивосток Архив на оригинала от 2017-11-17 в Wayback Machine.
 ((ru)) Культура Архив на оригинала от 2016-07-26 в Wayback Machine.
[Показване]пбр
50-те най-големи града в Русия по население (2010)
[Показване]пбр
Административно деление на Приморски край
Категория: Владивосток
Последната промяна на страницата е извършена на 24 юни 2024 г. в 09:19 ч.
Текстът е достъпен под лиценза Creative Commons Признание-Споделяне на споделеното; може да са приложени допълнителни условия. За подробности вижте Условия за ползване.
ПоверителностЗа контакт с УикипедияПредупреждениеКодекс на поведениеЗа разработчициСтатистикаИзползване на „бисквитки“Мобилен изглед
Wikimedia FoundationPowered by MediaWiki
